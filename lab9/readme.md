## Лабораторна робота № 9.
### Робота з великими масивами даних.
1. Згенерувати в кількості 5 млн записів вміст таблиці (ТБЛ1) бази даних (БД) з полями «номер_учня» (ціле >0), «область_учня» (ціле >0), «клас_учня» (2-12), «оцінка_з_предмета_1» (1-12, ціле), «оцінка_з_предмета_2» (1-12, ціле), «оцінка_з_предмета_3» (1-12, ціле) та оцінити час виконання.
2. Додати в згадану вище ТБЛ1 поле «середній_бал_атестата» (1-12, дробове), порахувати і внести значення на основі згенерованих даних, оцінити час виконання.
3. Згенерувати в згадану вище ТБЛ1 для існуючих записів учнів 12 класу додаткові поля «зно_з_предмета_1» (100-200, дробове), «зно_з_предмета_2» (100-200, дробове), «зно_з_предмета_3» (100-200, дробове) та оцінити час виконання.
4. Додати в згадану вище ТБЛ1 поле «середній_бал_зно» (100-200, дробове), порахувати і внести значення на основі згенерованих даних, оцінити час виконання.
5. Порахувати та внести в окрему ТБЛ2 кількість учнів з відхиленням від середнього бала атестата по будь-якому предмету більше ніж на 2,5 бали та більше ніж на 5 балів – для кожного року навчання окремо. Оцінити час виконання.
6. Порахувати та внести в згадану вище ТБЛ2 кількість учнів 12 класу з відхиленням від середнього бала ЗНО по будь-якому предмету більше ніж на 25 балів та більше ніж на 50 балів. Оцінити час виконання.
7. Порахувати та внести в окрему ТБЛ3 кореляцію між середнім балом атестата та середнім балом ЗНО для.
  * усіх учнів 12 класу,
  * для учнів 12 класу з відхиленням від середнього бала атестата по будь-якому предмету більше ніж на 2,5 бали,
  *	для учнів 12 класу з відхиленням від середнього бала ЗНО по будь-якому предмету більше ніж на 25 балів,
  *	для учнів 12 класу з відхиленням від середнього бала атестата по будь-якому предмету більше ніж на 2,5 бали та з відхиленням від середнього бала ЗНО по будь-якому предмету більше ніж на 25 балів,
  *	для учнів 12 класу з відхиленням від середнього бала атестата по будь-якому предмету більше ніж на 5 балів,
  *	для учнів 12 класу з відхиленням від середнього бала ЗНО по будь-якому предмету більше ніж на 50 балів,
  *	для учнів 12 класу з відхиленням від середнього бала атестата по будь-якому предмету більше ніж на 5 балів та з відхиленням від середнього бала ЗНО по будь-якому предмету більше ніж на 50 балів.
Оцінити час виконання.
8. Порахувати та внести в згадану вище ТБЛ3 завдання 7 для будь-якої однієї області (згідно з полем «область_учня» в ТБЛ1), оцінити час виконання.
